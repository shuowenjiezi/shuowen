{
    "id": 3661,
    "wordhead": "牀",
    "explanation": "安身之坐者。从木爿聲。",
    "volume": "06",
    "radical": "木",
    "pronunciation": "仕莊切",
    "variants": [],
    "seal_character": "幻",
    "pinyin": "chuang",
    "pinyin_full": "chuánɡ",
    "components": [
        "木",
        "爿"
    ],
    "xuan_note": "",
    "kai_note": "徐鍇曰：“《左傳》薳子馮詐病，掘地下冰而牀焉。至於恭坐則席也。故从爿，爿則𤕬之省。象人衺身有所倚箸。至於牆、壯、戕、狀之屬，竝當从牀省聲。”李陽冰言：“木右為片，左為爿，音牆。且《說文》無爿字，其書亦異，故知其妄。”",
    "duan_notes": [
        {
            "explanation": "安身之几坐也。",
            "note": "鉉本作安身之坐者五字。非是。牀之制略同几而庳於几。可坐。故曰安身之几坐。牀制同几。故有足有桄。牀可坐。故尻下曰。処也、從尸得几而止。引孝經仲尼凥而釋之曰。謂閒居如此。按得几而止者、謂得牀而止也。仲尼凥者、謂坐於牀也。上文曰。凭、依几也。乃謂手所馮之几。漢管寜常坐一木榻。積五十餘年未嘗箕股。其榻上當膝處皆穿。此皆古人坐於牀、而又不似今人垂足而坐之證也。牀亦可臥。古人之臥、隱几而已。牀前有几。孟子隱几而臥是也。孟子曰。舜在牀琴。葢尚書佚篇語也。而古坐於牀可見。琴必在几。則牀前有几亦可見。然則古人之臥無横陳者乎。曰有之。弟子職曰。先生將息。弟子皆起。敬奉枕席。問疋何止。內則曰。父母舅姑將衽。長者奉席請何趾。論語曰。寢不尸。左傳。掘地下冰而牀焉。鮮食而寢。皆是也。內則云。少者執牀與坐。御者舉几。謂晨興時也。卽以所衽爲所坐也。"
        },
        {
            "explanation": "從木。爿聲。",
            "note": "今書？牂斨牆壯戕狀將字、皆曰爿聲。張參五經文字爿部曰。爿、音牆。九經字㨾鼎字注云。下𧰼析木以炊。篆文？、析之兩向。左爲爿、音牆。右爲片。李陽冰亦云。木字右旁爲片。左爲爿、音牆。許書列部。片之後次以鼎。然則反片爲爿。當有此篆。六書故曰。唐本說文有爿部。葢本晁氏說之參記許氏文字一書。非肊說。其次弟正當在片後鼎前矣。二徐乃欲盡改全書之爿聲爲牀省聲。非也。顧野王片部後出牀部。則其誤在前耳。仕莊切。十部。"
        }
    ],
    "indexes": [
        "牀",
        "床"
    ]
}
