{
    "id": 376,
    "wordhead": "𦳋",
    "explanation": "艸也。从艸㕟聲。",
    "volume": "01",
    "radical": "艸",
    "pronunciation": "苦怪切",
    "variants": [],
    "seal_character": "侮",
    "pinyin": "kuai",
    "pinyin_full": "kuǎi",
    "components": [
        "艸"
    ],
    "xuan_note": "臣鉉等案：《說文》無㕟字，當是㝮字之省，而聲不相近。未詳。",
    "kai_note": "",
    "duan_notes": [
        {
            "explanation": "艸也。",
            "note": "左傳引詩曰。雖有絲麻。無棄菅蒯。李善引聲類曰。蒯艸中爲索。苦怪切。史記馮驩有一劔。蒯緱。裴駰曰。蒯、茅之類。可爲繩。其劔把無物可裝。以小繩纏之也。"
        },
        {
            "explanation": "从艸。㕟聲。",
            "note": "按說文無㕟字。而爾雅有之。釋詁曰。㕟、息也。音義曰。㕟苦怪反。又墟季反。字林以爲喟、𠀌懷反。孫本作快。郭又作嘳。按㕟字今不可得其左㫄所從何等、字之本訓何屬。但其古音在十五部甚明。說文𦖥𦳋皆以爲聲。而𦖥字亦作聵𦳋字。逸詩與萃匱爲韵。皆在十五部也。不知何時𦳋改作蒯。從朋、從刀。殊不可曉。葢本扶風䣙鄉之字誤。䣙讀若陪。在第一部第六部。與十五部相隔絕遠。而誤其形作蒯。且用爲𦳋字。不可從也。玉篇引無棄菅𦳋不作蒯。苦怪切。"
        }
    ],
    "indexes": [
        "𦳋"
    ]
}