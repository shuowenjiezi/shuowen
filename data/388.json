{
    "id": 388,
    "wordhead": "苞",
    "explanation": "艸也。南陽以爲麤履。从艸包聲。",
    "volume": "01",
    "radical": "艸",
    "pronunciation": "布交切",
    "variants": [],
    "seal_character": "侺",
    "pinyin": "bao",
    "pinyin_full": "bāo",
    "components": [
        "艸",
        "包"
    ],
    "xuan_note": "",
    "kai_note": "",
    "duan_notes": [
        {
            "explanation": "艸也。",
            "note": "曲禮苞屨不入公門注。苞、藨也。齊衰藨𦳋之菲也。子虛賦。葴析苞荔。張揖曰。苞、藨也。玉裁按。當是藨是正字。苞是叚借。故喪服作藨𦳋之菲。曲禮作苞屨。南都賦說艸有藨。卽子虛之苞也。斯干、生民傳曰。苞、本也。此苞字之本義。凡詩云苞櫟苞棣、書云艸木蔪苞者皆此字。叚借爲包裹。凡詩言白茅苞之、書言厥苞橘柚、禮言苞苴、易言苞蒙苞荒苞承苞羞苞桑苞瓜、春秋傳言苞茅不入皆用此字。近時經典凡訓包裹者皆徑改爲包字。郭忠恕之說誤之也。許君立文當云苞本也、從艸、包聲。若不謂爲叚借。則當云苞、藨也。下文卽云藨、𦳋屬。使讀者知曲禮之苞卽喪服之藨。葢艸木旣難多識。文字古今屢變。雖曰至精。豈能無誤。善學古者不泥於古可也。"
        },
        {
            "explanation": "南陽㠯爲𧆓𡳐。",
            "note": "𧆓各本不從艸。誤。𧆓、艸𡳐也。見後。"
        },
        {
            "explanation": "从艸。包聲。",
            "note": "布交切。古音在三部。按曲禮音義曰。苞白表反。爲欲讀同藨耳。"
        }
    ],
    "indexes": [
        "苞"
    ]
}