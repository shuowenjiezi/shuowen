{
    "id": 4002,
    "wordhead": "𨙸",
    "explanation": "周文王所封。在右扶風美陽中水鄉。从邑支聲。",
    "volume": "06",
    "radical": "邑",
    "pronunciation": "巨支切",
    "variants": [
        {
            "wordhead": "岐",
            "explanation": "𨙸或从山支聲。因岐山以名之也。",
            "seal_character": "忶"
        },
        {
            "wordhead": "㟚",
            "explanation": "古文𨙸从枝从山。",
            "seal_character": "忷"
        }
    ],
    "seal_character": "念",
    "pinyin": "qi",
    "pinyin_full": "qí",
    "components": [
        "支",
        "山",
        "邑",
        "枝"
    ],
    "xuan_note": "",
    "kai_note": "",
    "duan_notes": [
        {
            "explanation": "周文王所封。在右扶風美陽中水鄉。",
            "note": "經典有岐無𨙸。惟漢地理志曰。大王徙𨙸。文王作酆。匈奴傳曰。秦襄公伐戎至𨙸。師古曰。𨙸古岐字。岐專行而𨙸廢矣。許所見豳岐作𨙸。猶所見薊作𨜒也。地理志曰。右扶風美陽、禹貢岐山在西北。中水鄉、周大王所邑。魯頌箋曰。大王自　豳徙居岐山之陽。按此云文王所封。要其終而言。皇矣詩曰。度其鮮原。居岐之陽。箋云。乃始謀居善原廣平之地。亦在岐山之南也。文王自𨙸遷酆。非文王始國𨙸也。下云酆、周文王所都。則此當云大王矣。戴先生曰。美陽今爲陜西鳳翔府岐山、扶風二縣。漢志。美陽。岐山在西北。今岐山縣東七十里岐山是。"
        },
        {
            "explanation": "从邑。支聲。",
            "note": "巨支切。十五部。"
        },
        {
            "explanation": "𨙸或从山。支聲。因岐山㠯名之也。",
            "note": "𨙸或者、岐之或字。謂岐卽𨙸邑之或體也。又云因岐山㠯名之。則又𨙸邑岐山畫爲二字矣。考岐山見於夏書、雅、頌、漢志。𨙸邑因岐山以名。𨙸邑可作岐。岐山不可作𨙸。薛綜注西京賦引說文。岐山在長安西美陽縣畍。山有兩岐。因以名焉。此說文山部原文也。山有兩岐、當作山有兩枝。山有兩枝、故名曰岐山。疑後人移入於此而刪改之。學者讀此可以刪邑部之岐專入山部矣。○按漢書地理志曰大王徙𨙸。曰襄公將兵救周有功。賜受𨙸酆之地。郊祀志曰大王建國於𨙸梁。匈奴傳曰秦襄公伐戎至𨙸。皆作𨙸。𨙸周字也。而岐山字地理志皆作岐。是可證𨙸岐之別。"
        },
        {
            "explanation": "古文𨙸。从枝。从山。",
            "note": "古文𨙸當作古文岐。此亦淺人改山部之文入此部耳。亦當刪此入彼。"
        }
    ],
    "indexes": [
        "𨙸",
        "岐",
        "㟚"
    ]
}