{
    "id": 7052,
    "wordhead": "汶",
    "explanation": "水。出琅邪朱虛東泰山，東入濰。从水文聲。桑欽說：汶水出泰山萊蕪，西南入泲。",
    "volume": "11",
    "radical": "水",
    "pronunciation": "亡運切",
    "variants": [],
    "seal_character": "洱",
    "pinyin": "wen",
    "pinyin_full": "wèn",
    "components": [
        "文",
        "水"
    ],
    "xuan_note": "",
    "kai_note": "",
    "duan_notes": [
        {
            "explanation": "汶水。出琅邪朱虚東泰山。東入濰",
            "note": "琅邪郡朱虛、見前志。後志屬北海國。今山東靑州府臨胊縣東六十里有朱虛故城。前志朱虛下云。東泰山、汶水所出。東至安丘入維。水經曰。汶水、出朱虛縣泰山。北過其縣東。又北過淳于縣西。又東北入於濰。謂之東汶水。以別於禹貢汶水也。按東泰山卽封禪書黃帝封東泰山、今沂山是也。今東汶河源出臨胊縣南沂山東北谷。東流近穆陵關。折東北流數十里。折東流百五十里。至安邱縣西南境。折東北流經縣城西北。又東流數十里與濰水會。"
        },
        {
            "explanation": "从水。文聲。",
            "note": "亡運切。十三部。按二汶水在齊。漢人崏山崏江字作汶山汶江。以古音同讀如文之故。謂之假借可也。考工記。貉踰汶則死。淮南子同。鄭云。汶水在魯北。酈注以入汶水篇。考工記多齊語、則謂入？之汶無疑也。殷敬順剏爲異說。殊非是。"
        },
        {
            "explanation": "桑欽說。汶水出泰山萊蕪。西南入泲。",
            "note": "此謂禹貢汶水也。上文渭水、濕水、沂水皆舉別說。皆謂一水而說源有不同也。此則畫然二水。源流皆異。泰山郡萊蕪、二志同。前志萊蕪下曰。原山、禹貢汶水出。西南入泲。桑欽所言。水經於濟水曰。又東北過壽張縣西畍安民亭南。汶水從東北來注之。於汶水曰。又西南過壽張縣北。又西南至安民亭入於濟。按舊泲水合汶於安民亭。今東平州西南十里安山鎭卽古亭也。今汶水出今山東泰安府萊蕪縣東北七十里之原山。亦名馬耳山。西南流經縣城西北。又經泰安府南境。又經寧陽縣北境。至汶上縣北之戴村壩。又經汶上西南境之南旺。分流南北。南流者四分以接徐沛。北流者六分以接臨淸。自明永樂中宋禮開會通河以及　國朝運河皆全資汶水。而入泲之故道湮矣。前志朱虛下但云汶水。萊蕪下則云禹貢汶水。然則出朱虛入濰者、非禹貢汶水也。"
        }
    ],
    "indexes": [
        "汶"
    ]
}